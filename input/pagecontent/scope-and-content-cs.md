### Přehled

Pacientský souhrn (Patient Summary) představuje standardizovaný soubor klíčových zdravotních informací o pacientovi, které jsou nezbytné pro zajištění návaznosti a bezpečnosti poskytované péče. Obsahuje zejména základní údaje o pacientovi, jeho alergiích, diagnózách, medikaci, očkování a významných zdravotních stavech. Slouží k rychlému poskytnutí přehledu o zdravotním stavu pacienta při kontaktu s novým poskytovatelem zdravotních služeb, a to jak v rámci jednoho státu, tak i v přeshraničním kontextu.
